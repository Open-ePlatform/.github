Användarföreningen är en ideell medlemsförening som syftar till att stärka användningen och spridningen av den öppna plattformen Open ePlatform inom offentlig verksamhet.

Föreningen har som syfte att främja och tillvarata medlemmarnas intressen genom att verka för spridning av kompetens, utbyte av erfarenheter samt återanvändning av funktionalitet.

Föreningen verkar även för en bred och hållbar digital utveckling inom offentlig sektor där organisationer, främst kommuner, tillsammans driver utvecklingen framåt.

Som medlem kan du medverka i arbetsgrupper och påverka utvecklingen av plattformen.
Dra nytta av andra medlemmars specialistkompetens och erfarenhet inom e-tjänsteutveckling och digitalisering.
Som medlem kan du utveckla din kompetens inom området och plattformen.
Dra nytta av andra medlemmars modeller och metoder för utveckling av e-tjänster.
